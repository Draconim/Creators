## 1. Bevezetés

Az alkalmazás célja, hogy segítse, modernizálja az Eszterházy Károly Katolikus Egyetem sportrendezvényein megjelent személyek nyilvántartását. Az alkalmazás webes felületen valósul meg, mely biztosítja a könnyű elérést és a széleskörű kompatibilitást. Fő funkciója az egyes rendezvényeken megjelent személyek nyilvántartása, mely egy egyszerűen használható, QR kódos megoldással valósul meg. Az adminisztrátoroknak a rendezvények meghirdetése mellett lehetőségük nyílik az adatok letöltésére is.

## 2. Jelenlegi helyzet

Az Eszterházy Károly Katolikus Egyetemen sok és sokféle sportesemény kerül megrendezésre. Ám ezek adminisztrációja papíralapon történik, ami elavult, drága, helyigényes és nehezen kezelhető.

## 3. Vágyálom rendszer

A megrendelőnek egy olyan szoftverre van szüksége, ami kiváltja a fentebb említett, elvault, papír alapú adminisztrációt. A szoftver egyszerű, könnyen kezelhető felületet bizotsít a felhasználók számára, valamint egy QR kódos megoldással gyorsítja az adatfogadást. Az adminisztrátorok az egyes események adatait letölthetik egy, a táblázatkezelők számára ideális formátumban, így könnyen lehet azokkal műveleteket végezni.

## 4. Jelenlegi üzleti folyamatok modellje

A megrendelő a sportrendezvények adminisztrálását jelenleg egy elavult módszerrel, papír alapon végzi. Ez a módszer nagy helyigényű, lassú, és az adatokkal nehéz műveleteket végezni. Valamint a digitális rendszerbe való esetleges bevitel egy külön, hosszadalmas folyamat.

## 5. Igényelt üzleti folyamatok modellje

A cél egy olyan webes felület létrehozása, ami digitalizálja a papíralapú adminisztrációt. Az alkalmazás adminisztrátorai meghirdethetnek rendezvényeket, melyek az oldal látogatói számára láthatóak lesznek egy listában. A rendezvények látogatói beregisztrálhatnak a programba, majd a rendezvényeken kihelyezett QR kódot leolvasva másodpercek alatt bekerülnek egy online nyilvántartásba. Az események létrehozásakor automatikusan generálódik egy azonosító, abból pedig egy QR kód, melyet képfájlként le lehet tölteni. Az adatokat szükség esetén az adminisztrátorok le is tudják tölteni. Az adminisztrátorokat egy főadmin tudja kinevezni. Ez a felhasználói fiók kizárólag az adminok kezelésére lesz alkalmas.

Elvárások a főadmin részére:
- A főadmin a regisztrált felhasználóknak adminisztrátori jogosultságot tud adni,
- jogkörüket szerkeszteni.
- Másra nem képes.

Elvárások az adminok számára:
- Az adminok képesek események kiírására,
- a létrehozott események szerkesztésére,
- és az események adatainak letöltésére.

Elvárások a userek számára:
- A userek többféleképpen tudnak regisztrálni attól függően, hogy éppen hallgatók, dolgozók, vagy külsős vendégek. A rendszer ettől függően kér be tőlük bizonyos adatokat.
- A regisztrálást és bejelentkezést követően a userek láthatják a rendezvények listáját, megtekinthetik az információkat.
- Egy adott eseményen az előre elkészített QR kódot beolvasva a userek jelezhetik, hogy megjelentek az eseményen.